
איך חיים טוב ?
איך חיים טוב ?
ולמה אני חוזר פעמיים ?
לשאלה השניה: ככה,
לשאלה הראשונה התשובה היא :
  זה הכל עניין של קסם.
קחו סיפור משעמם:
בוא נניח שיש לך חשבון בנק
ביום הראשון עבדת והצלחת לחסוך 4 שקלים
ביום השני 6 שקלים
ביום השלישי 2.7 שקלים
כעבור חודשים אתה פוגש את החבר שלך, משה
ומשה הזה שואל אותך בעניין:
תגיד איך הצלחת לחסוך 7425 שקלים ?
ואתה מספר לו: בכל יום חסכתי קצת
והנה זה הסכום שהצטבר.
זה כל הסיפור וזו כל התורה,
זו כל התורה.
החיים שלך בנויים מרגעים
אם תצליח לייצר רגעים טובים
אז בסופו של דבר יהיו לך חיים טובים.
נכון לא מסובך.
ועכשיו קצת מושגים
כדי שהקטע הזה יראה רציני.
לחיות בטוב- זה לחיות את הרגע הזה בצורה טובה, עם הרבה נחת עם הרבה אור ועם הרבה אופטימיות.
אם אתה מצליח לחיות בטוב
ולייצר לעצמך הרבה רגעים שכאלה
אז הנה
אתה מפקיד את אותם מטבעות של חיים טובים ל"בנק של מעלה"
וסופו של עניין עם הרבה רגעים שכאלה יהיו לך חיים טובים.
 ה"מודעות העכשווית הרגעית בטוב"
 נראית שולית וחולפת
אבל היא היחידה שמייצרת חיים טובים.
מה זה אותה "מודעות העכשווית הרגעית בטוב"?
אתה לא יכול להפקיד בבנק כל מיני רגעים מהעבר שהיו לך טוב,
אתה גם לא יכול להפקיד רגעים שאתה בטוח שיהיו לך טוב בעתיד,
רק רגעים שקורים לך עכשיו
רק אותם אתה יכול להפקיד
רק אותם.
רק אם אתה חי בטוב עכשיו יהיו לך חיים טובים.
אתה אומר:
נשמע פשוט, אבל לא קל לחיות בטוב
לא קל.
ואומר לך:
ואתה צודק
זה לא קל אבל זה גם לא קשה
זה מה שזה.
אתה אומר:
תמיד יהיו חדשות מעצבנות,פוליטיקה מחורבנת,
 חוסר צדק, טמטום, חוסר טעם, חוסר התחשבות,בדידות, כאבי בטן, כאבי לב, חרדות, רגשי נחיתות
דחייה, רגשי אשמה.
 כולנו עסוקים בלהיות צודקים, נעלבים, חרדים, כועסים
  והכל בצורה כבושה כמובן כדי לחיות בתוך מסגרת אנושית נורמטיבית סבירה ושלא יגדירו אותך
  כ"פסיכי עם תעודות".
למי בכלל יש זמן לאסוף מעות של חיים טובים, אז על תבלבל את המוח תמיד יהיו רגשות קשים.
תמיד יהיו.
ואומר לך: לא תמיד
לא תמיד,
לפעמים יהיו לך כמה רגעי חסד שאותם רגשות קשים ירפו ממך,
נצל את ההפוגה הקצרה לחיות בטוב.
בשיר הידוע " מי האיש" קוראים לאיש שמצליח לחיות בטוב "אוהב ימים לראות טוב"
 (נכתב על פסוק מספר תהילים שמגדיר במדויק את ההתכוונות הזו.)
אז בפעם הבאה שעוצרים אותך באמצע הרחוב ושואלים, מה אתה עושה?
 אמור:
 אני כרגע חי בטוב
  או אני אוסף מטבעות או מעות של חיים טובים להפקדה און ללין בחשבון החיים הטובים שלי.
מעניין, ההתכוונות הזו לאסוף מעות של חיים טובים מחדדת בנו
את היכולת לבודד את הרגשות הקשים ולראות אותם כמו שהם.
מה שטוב בספורט המחטב הזה של איסוף המעות של חיים טובים,
 שאין צורך כלל במאמץ פיסי כלשהו, אתה נצרך רק בהתכוונות לטוב.
המעות האלה נמדדות ביחידות זמן, בשניות בהם הצלחת לחיות בטוב.
צריך כושר גופני-תודעתי לזה אבל על ייאוש, זה משהו שאפשר לפתח.
על תכנס לפירוטי יתר
 פשוט תאסוף מעות כפי יכולתך,
 תחיה בטוב עכשיו
 שיהיו לך חיים טובים.


