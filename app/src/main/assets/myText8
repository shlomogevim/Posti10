
לשחות את החיים
--------------

 לשחות נכון זה להתמזג כמה שיותר עם המים, להרגיש את המים על פני העור.
השחיינים הטובים מצליחים לפתח "יחסים טובים" עם המים, הם נעים בטווח הזה בקלילות ללא מאמץ
ופשוט מחליקים את עצמם קדימה דרך המים בהרפיה מלאה.
השחיינים הפחות טובים נלחמים עם הטווח הזה, הם מרביצים למים, נאבקים איתם מרה והקצף הרב סביב השחייה שלהם היא אינדיקציה למלחמה שנערכת שם בשחיה הפרועה הזו.
וודאי שבמלחמה הזו המנצח הברור הם המים, המפסיד הוא אותו שחיין
בלי כוח ובלי נשימה שלא התקדם במסלול שלו מעבר לכמה עשרות מטר
עם תחושה אישית קשה של כישלון טוטלי.
"אשמתם" של אנשים האלה ברורה: הם פשוט לא יודעים לשחות.
הייתי שם לא פעם ומן הסתם אני עדיין נוגע באיזורים הללו מידי פעם, כך שאני יכול לספר לכם רבות ונצורות על הרגעים המבאסים הללו.
--
ובחיים זה בדיוק אותו דבר,
זה בדיוק אותו דבר.
יש אנשים שפשוט יודעים לחיות
פשוט יודעים לחיות,
הם מחליקים את עצמם בטווח הזה שנקרא לו "ארץ החיים" ללא מאמץ ואלגנטיות נדירה, ההתקדמות שלהם בשעון הזמנים שקטה, יעילה ומתוך הרפיה מלאה.
הם לא נכנסים לעימותים מיותרים לא משחיתים אנרגיה בהתחשבנויות פנימיות וחיצוניות, נושמים מלוא הריאות אוויר צלול ורואים את הטוב.
ויש אנשים שפשוט לא יודעים לחיות,
פשוט לא יודעים לחיות.
ישר על הבוקר עוד לפני שרחצו פנים הם מתחילים להתחשבן עם עצמם ועם אחרים "למה זה ככה... ולמה זה ככה..."
 הם נכנסים חופשי לעימותים מיותרים ומבאסים בגדול את עצמם ואת הסביבה,"איפה הצדק איפה..." הם אומרים לעצמם בחוסר אונים.
  לפעמים כשהם משתדלים שלא להיכנס לעימותים חיצוניים שכאלה ואז כל האנרגיה ה"מתלחמת" הזו מתועלת פנימה ושורפת להם את המערכת מבפנים.
האנשים האלה הם סך הכל בני אדם טובים שבאמת רוצים לחיות בהגינות בקרב הקהילה שלהם אבל אין להם רגע של שקט, אין להם מנוחה רק חוסר נוחות וחוסר אונים מהמצב שלהם.
ו"אשמתם" פשוטה: הם פשוט לא יודעים לחיות את החיים האלה.
--
לשחות את החיים
זה לקחת את המידע של השחייה הנכונה והפחות נכונה, למצוא את המקבילה בחיים ומתוך התפיסה הזו למצוא כיוון להיטיב את המצב.
יאללה לעבודה
מה זה אומר "לשחות נכון", ויותר מזה מה צריך לעשות בשביל  לשחות נכון בחיים האלה?
אז כמה טיפים של כל מורי השחיה:
1.תקטין את החיכוך השלילי שלך עם הסביבה- אל תתערב במה שאתה לא צריך להתערב
אל תיקח ללב דברים שאתה לא צריך לקחת ללב
אל תיעלב ממי שלא צריך להיעלב. אל תתווכח עם שוטים ואל תנבח על כלבים ,אפילו אם נבחו עליך ראשונים.
תתרחק מהבל ורעות רוח, תתרחק מחדשות ומפוליטיקה בעיקר.
תן לעצמך לזרום בחיים האלה עם מינימום חיכוך שלילי שאפשרי לך,
זה לא אומר להימנע מהסביבה שלך
אלא לייצר אינטראקציה עם הסביבה שלא כוללת הבלים. 
 2.כדי ליצור התקדמות יעילה השתדל להקטין את הגרר, בשחיה מלמדים אותנו שלא לתת לרגלים לשקוע .
להתקדם בצורת חץ המפלח את המים ביעילות,
וכנגד זה אם תוסיף ל"חץ" הזה זנב מדלדל מאחורה, התנועה שלו תהפוך למגושמת ולא יעילה.
ואיך זה בחיים?
ברגע שאתה נע חופשי בחיים אתה נע ביעילות, מתקדם ללא קושי והכל סבבה,
אבל
אם תוסיף עליך כל מיני חרדות, רגשי נחיתות ורגשות אשמה, התנועה שלך תהפוך למגושמת ולא יעילה.
אז מורי השחייה אומרים שלא לתת לרגלים לשקוע,
אז אמרו...
במקרה שלי הרגלים שוקעות ובגדול, וזה ממש מקשה עלי את ההתקדמות.
אני יודע את זה,
אני יודע את כל התאוריות,
אבל זה לא משנה הרבה, זה נראה כמו שלרגלים יש רצונות משלהם, ובמקרה שלי הן רוצות לשקוע.
ואיך זה בחיים ?
כל החרדות האלה
 אני יודע שזה די מגביל אותי עם כל התוכניות שלי,זה עושה לי הרגשה קשה ובכלל תחושה גופנית לא נוחה.
אני יודע את זה אבל זה לא עוזר לי כלל,
אני פה החרדות פה ויש איזה שיווי משקל דינמי ביננו, כך גם עם רגשי הנחיתות ורגשות האשמה.
נראה שכל הרגשות האלה ממש יצוקים בי ואין  בי את היכולת להזיז אותם.
אני יודע שכל הרגשות הקשים האלה מקשים עלי את ההתנהלות היומיומית שלי, אבל כלום לא עוזר.
ומורי השחייה מה הם אומרים:
תעשה את המקסימום האפשרי שלך, נכון הרגלים ישקעו לך אבל פחות
תנסה כמה שאפשר להטיל את מסת המשקל קדימה וזה ירים את הרגלים.
ומה זה בחיים?
תמיד יהיו חרדות, רגשי נחיתות ואשמה, תמיד יהיו, אי אפשר להעלים אותם, אבל תהיה עירני לגביהם, נסה להוריד אותן עד כמה שאפשר.
 תוריד למינימום את כל הגרר הזה, זה פשוט מפריע לך להתקדם בחיים ביעילות, זה מונע ממך לחיות בטוב.
 אל תהיה תקוע בעבר, העבר הרבה מהמשקל שלך קדימה אל העתיד אל ההתקדמות שלך בחיים.
זה לא עבודה מהיום למחר
זה אימוני שחייה ארוכים לאורך מסלולים שונים ומשונים
זה התנהלות בחיים לאורך ימים רבים ושנים על שנים.
תוריד למינימום את כל הגרר הזה
את כל הרגשות הקשים האלה,
ובכל רגע ורגע
עשה את המיטב שלך.

