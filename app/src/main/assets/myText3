
יש לי חבר גולש
 אחד שקוראים לו נחמן,
 כולם משכיבים לו כבוד וקוראים לו "הרבי",
 אצלי הוא אחד מהחברה שסתם כיף לגלוש אתו.
באחד הנסיעות חזרה הביתה מגלישה בכנרת התגלגלה שיחת חולין ביננו על החיים:
-תגיד נחמן אמרת פעם
 "אין ייאוש בעולם"
  אתה באמת חושב ככה?
-וודאי ...
-תגיד נחמן אתה דפוק, אתה דפוק, מספיק לשמוע מהדורת חדשות אחת כדי להיות מיואש מפה ועד הודעה חדשה.
-אתה צודק.
-אז תחליט, יש ייאוש או אין ייאוש?
-אין ייאוש.
-אז תסביר לי נחמן
 איך זה שאין ייאוש?
-השאלה האם יש לך סבלנות לשמוע את ההסבר.
-יש לי סבלנות ויש לי זמן, עוד ארוכה הדרך הביתה. 
-אוקיי, ובכן יש לנו חיים של מעלה וחיים של מטה.
-או טו טו נחמן,
התחלת לא טוב, התחלת לא טוב,
מה אנחנו חיים בשני מפלסים למטה ולמעלה?
-כן.
-והשיחה שלי איתך עכשיו נחמן באיזה מפלס היא מתקיימת?
-השיחה הזו כרגע מתקיימת פיסית במפלס התחתון אבל מהדהדת גם במפלס העליון.
-וואלה מעניין, והחיים שלי כרגע באיזה מפלס הם קיימים?
-החיים שלך קיימים ברגע זה
 גם במפלס התחתון הקרוי "החיים של מטה"
 וגם במפלס העליון הקרוי "החיים של מעלה".
-כלומר החיים שלי קורים בשני המפלסים?
-בדיוק .
-אז לגבי הייאוש, לגבי הייאוש, אני יודע בוודאות שהייאוש קיים ובגדול במפלס התחתון שאתה קורה לו "החיים של מטה", אני חווה אותו .
-אמת דיברת, הייאוש קיים במפלס התחתון.
-ונחמן תגיד, אין ייאוש במפלס העליון שאתה קורה לו "החיים של מעלה"?
-לא, אין ייאוש בחיים של מעלה.
-איך זה?
-הייאוש הוא הגבול בין ה"חיים של מטה" ל"חיים של מעלה", 
הייאוש הוא הגבול בין המפלס התחתון למפלס העליון,
הייאוש הוא התקרה של המפלס התחתון.
בתנועה היומיומית שלך ב"חיים של מטה" הראש שלך נדפק מידי פעם ב"תקרה" הזו ואז אתה מרגיש ייאוש.
-אל תשאל נחמן, הראש שלי נדפק בתקרה הזו לפחות פעמיים ביום.
-כן אני יודע.
-אז שאמרת "אין ייאוש בעולם"
 התכוונת
  "אין ייאוש בעולם של מעלה"
-בדיוק.
-יאללה שלך נחמן, התחלתי להתעייף מהשיחה הזו,  בו נחזור למקומותינו תגיד, אתה בעד ביבי או נגד ביבי.
-כל השאלות האלה, המחשבות, הציניות, התהיות וההתחכמויות של "החיים של מטה" לא יביאו אותך ל"חיים של מעלה".
-נחמן מי אמר לך בכלל שאני רוצה את ה"חיים של מעלה" האלה, אני מסתדר טוב מאוד עם החיים של מטה.
-כן בדרך כלל אתה מסתדר, אבל החיים של מטה הם חצי מהחיים שלך ועם חצי חיים אתה יכול להסתדר אבל זה פחות נוח.
-למה הנה תראה אותי מלך, חוזר מגלישה מדהימה באוטו המשוכלל שלי שומע שירים ברדיו מבסוט על כל הראש.
-כן אני רואה , בחיים של מטה אתה לפעמים מבסוט ולפעמים פחות.
-צודק נחמן, אני מבסוט עד שהייאוש מופיע מעבר לפינה.
-עד שהייאוש מופיע.
-מעניין נחמן הייתי רוצה לדבר איתך בפעם הבאה על ה"חיים של מעלה" שלי, נשמע לי מקום לא רע להיות בו בזמנים מסוימים, מעניין אותי איך מגיעים לשם. 
-אתה נמצא בו כרגע.
-לא יודע לא מבין את זה, הדבר היחידי שאני בטוח בו כרגע שאני מדבר איתך עכשיו. 
-אתה חי כל רגע בכל העולמות אבל מודע בדרך כלל רק לעולם של מטה.
-לא נעים להגיד לך נחמן אבל די אכלת לי ת'ראש עם כל העולמות האלה שלך.
-בסדר.
-הנה הגענו הביתה, נמשיך לדבר בפעם הבאה, בי נחמן.
-בי.
