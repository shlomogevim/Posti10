
גוף האדם חי בעולם הזה,
 אבל האדם עצמו חי ב"עולמון".
ה"עולמון" הוא עולם קטן דמוי כדור עם דפנות שקופות, שמה שמייחד אותו זה התג שלו.
לתג הזה אנו קוראים בדרך כלל :
"תפיסת העולם של העולמון"
או בקיצור "תפיסת העולם".
אז בקיצור עד כאן, האדם עצמו לא חי בתוך עולם אלא בתוך תפיסת חיים שלו על העולם.
ולשאלה איך האדם נכנס לתוך ה"עולמון" הזה מתי ולמה ?
אז ככה
יש משרד מקומי כזה במרכז העיר, ששם מחלקים "עולמונים" לכל דורש.
המשרד הזה די דומה לסניף דואר מקומי שמצוי בכל פינה בעיר,
רק שבפתח המשרד יש שלט גדול ועליו כתוב בגדול "מרכז לחלוקת "עולמונים" איזורי".
הבה נקח דוגמה טיפוסית, האדם קם משנתו, בוא נקרא לאדם הה משה,
 והדבר ראשון שמשה עושה עוד לפני שהוא מצחצח שיניים זה להגיע לסניף הקרוב אליו לחלוקת ה"עולמונים" האלה, וכל זאת כדי לקבל את העולמון" היומי שלו.
שם בסניף משה נכנס כמדי יום, אומר שלום ובוקר טוב לפקיד הקבלה כמקובל במקומותינו.
הפקיד כבר מכיר את משה הזה שנים רבות, הוא יודע איזה "עולמון" להביא לו.
כמובן ישנה אפשרות שמשה יבקש במפתיע "עולמון" יומי אחר
 אבל הפקיד כבר יודע שמעטים האנשים הבאים אליו בבוקר העושים את זה,
 ומעטים עוד יותר האנשים שחוזרים אליו בצהריים להחליף את ה"עולמון" שלהם בגלל שזה לא מתאים להם יותר.
הרוב המוחלט רוצים את ה"עולמון" המוכר שלהם עם "תפיסת העולם" שהם רגילים לה כל חייהם.
נחזור לסניף ה"עולמנים", הפקיד מרחף בין שורות ארוכות המלאות ב"עולמונים" מכל סוג וצבע,
מתייצב לפני התג המזהה של ה"עולמון" הרצוי, בתנועה מיומנת שולף את ה"עולמון" הזה ומביא אותו לאשנב,
ושם הוא נותן את ה"עולמון" הזה למשה , מחתים אותו שהוא קיבל את הסחורה לשביעות רצונו, נפרדים שניהם ללא מילים וחוזרים לשיגרת חייהם.
הפקיד מאחורי האשנב שלו שב לסדר את ה"עולמנים" שבמחסן מאחוריו, את התגים שלהם, ואת כל הטפסים המלווים.
ומשה מצידו לוקח את ה"עולמון" הזה שלו וחוזר לביתו,
שם ללא טקס מיוחד הוא נכנס ל"עולמון" הזה ונשאר בו עד סוף היום.
ככלל
יש לנו נטייה להגיד "פלוני הזה יש לו תפיסת עולם מוגדרת, הוא רואה את החיים סביב בצורה מאוד מסוימת ..."
אבל נכון יותר לומר "פלוני הזה נמצא בתוך עולמון עם תפיסת עולם מוגדרת".
שאתה בתוך ה"עולמון" הזה הכל נראה אותו דבר מבעד לדפנות השקופות ה"עולמון" אבל זה לא כך
הדפנות קצת מעוותות את כל המראות והצלילים מבחוץ כך שאתה רואה ושומע הכל אבל עם עיוות קל, לעיוות הזה אנו קוראים "תפיסת חיים".
קשה מאוד לשכנע מישהו שנמצא בתוך "עולמון" (שזה שווה ערך לתפיסת חיים) שמה שהוא רואה זה לא המציאות האמיתית אלא מציאות שמגיעה אליו דרך הדפנות של תפיסת החיים שלו.
מכאן ברור שאומנם יש עולם אחד אבל כל אחד רואה את אותו עולם בצורה קצת אחרת, מבעד לתפיסת החיים שלו.
נחזור לסיפור של אותו משה,
בסוף היום שמשה עמוק בשנתו ה"עולמון" כבמטה קסם
נאסף אל המחסן הראשי לתא הקבוע שלו.
והכל לקראת יום חדש שיהיה מן הסתם כמו שאר הימים בחיי הארוכים ולחסרי השינוי של משה.
